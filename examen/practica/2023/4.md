```
An: 2023
Varianta 4
```

## Exericitul 1

### Factorizarea QR:

Fie $A = (a_{ij})_{i,j=\overline{1,n}} \in M_n (\R)$. Numim descompunere $QR$ a matricei A, descompunerea de forma $A = QR$ unde $Q = (q_{ij})_{i,j=\overline{1,n}} \in M_n (\R)$ este o matrice ortogonală, i.e. $Q^T Q = QQ^T = I$, iar $R = (r_{ij})_{i,j=\overline{1,n}} \in M_n (\R)$ este o matrice superior triunghiulară.

Sistemul $Ax = b$ devine $QRx = b$. Cum $Q$ este ortogonală ($Q^T Q = I$), ı̂nmulţind relaţia $QRx = b$ cu $Q^T$ obţinem $Rx = Q^T b$. Cum $R$ este superior triunghiulară sistemul $Rx = Q^T b$ se rezolvă conform metodei substituţiei descendente.

### Algoritm

Date de intrare: $A = (a_{ij})_{i,j=\overline{1,n}}$ ; $b = (b_i)_{i=\overline{1,n}}$ ;

Date de ieşire: $Q = (q_{ij})_{i,j=\overline{1,n}}$ ; $R = (r_{ij})_{i,j=\overline{1,n}}$ ; $x = (x_i)_{i=\overline{1,n}}$

STEP 1: $r_{11} = \displaystyle\sqrt{\sum_{i=1}^n a^2_{i1}}$

for $i = 1: n$ do

- $q_{i1} = \displaystyle\frac{a_{i1}}{r_{11}}$;
- `endfor`

for $j = 2: n$ do

- $r_{1j} = \displaystyle\sum_{s=1}^n q_{s1}a_{sj}$;
- `endfor`

STEP 2: for $k = 2: n$ do

- $r_{kk} = \displaystyle\sqrt{\sum_{i=1}^n a^2_{ik} - \sum_{s=1}^{k-1}r^2_{sk}}$;
- for $i = 1: n$ do
  - $q_{ik} = \displaystyle\frac{1}{r_{kk}} \left(a_{ik} - \sum_{s=1}^{k-1}q_{is}r_{sk}\right)$;
  - `endfor`
- for $j = k+1: n$ do
  - $r_{kj} = \displaystyle\sum_{s=1}^n q_{sk} a_{sj}$;
  - `endfor`
- `endfor`

STEP 3: $x =$ `SubsDesc`($R,Q^Tb$)


Exemplu:

Fie matricea A = $\begin{pmatrix} 1 & 1 & 0 \\ 1 & 0 & 1 \\ 0 & 1 & 1 \end{pmatrix}$ şi b = $(1, 2, 5)^T$.

a) Să se implementeze ı̂n Python procedura **DescQR**($A$) conform algoritmului de mai sus, care returnează matricele $Q, R$ şi soluţia $x$ a sistemului $Ax = b$;

b) Să se rezolve numeric sistemul $Ax = b$ apelând procedura **DescQR**;

c) Să se verifice soluţia obţinută.


## Exercitiul 2

a) Se consideră funcţia $f : \R \rightarrow \R, y = f (x)$. Să se definească o procedură care evaluează funcţia ı̂ntr-un singur punct. Să se verifice pentru cazurile $x = a, x = b$. Să se construiască grafic funcţia $f(x)$ pe intervalul **[xmin,xmax]**, folosind comanda `plot` cu 100 de puncte. Să se formateze graficul funcţiei executând următoarele acţiuni:

- Afişarea titlului figurii: `Funcţie definită pe ramuri`.
- Etichetarea axei $Ox: x$
- Etichetarea axei $Oy: y$
- Afişarea liniilor de grilă
- Afişarea legendei


$f(x) = 
\begin{cases} 
e^x, x > 0 \\
e, x = 0 \\
e^{-x}, x < 0 
\end{cases}$

$a = 2, b = 0$, [xmin,xmax] = $[-1, 1]$.


b) Fie polinomul Lagrange $P_3(x) = c_1 x^3 + c_2 x^2 + c_3 x + c_4$ asociat funcţiei $f(x) = \sin{x}$ relativ la diviziunea echidistantă $(x_i)_{i=\overline{1,4}}$ a intervalului $[-\pi, \pi]$. Să se afle ı̂n Python, pentru acest caz particular (a nu se generaliza), coeficienţii $c_1 , c_2 , c_3 , c_4$ conform metodei directe. Matricea asociată sistemului se va defini manual. Să se construiască atât graficele funcţiei $f(x)$, polinomului
$P_3(x)$, cât şi punctele de interpolare.